---
title: kon pi sike mama
date: 2024-01-23T20:02:23.683Z
poki:
  - moku
  - sike mama
  - ""
janpali:
  - jan Jan
thumbnail: /images/uploads/pxl_20240123_040454647.mp.jpg
kule: moku
---
kon ni li pona tawa mi. ni la mi pana e nasin pali tawa sina.

## ijo wile

* sike mama
* telo mani
* ko pan
* ko jelo mani
* ko walo mani
* ko pi pan pakala
* telo namako
* kili jelo namako
* namako
* poki

## nasin

### nanpa wan: o telo o pan e poki

o telo namako e poki.

ona o kama telo pilin.

telo li lon la o pana e ko pan tawa sinpin poki.

ona o len lili e sinpin poki.

ko pi sike mama li wile e ni tan ni: ona li ken kama sewi.

sina ken kepeken e ko ante.

ijo suli li ni: ko li lon sinpin.

![poki. telo li lon ona. ko li lon telo lon sinpin.](/images/uploads/pxl_20240123_022246429.mp.jpg)

### nanpa tu: o tu e sike mama

o tu e sike mama. walo li ken lon jelo. taso jelo O LON ALA WALO. walo li jo e jelo la ona li ken ala kon. 

mi kepeken e poki tu wan. mi pana e sike mama tawa poki wan. mi tawa e jelo ona tawa poki ante. mi tawa e walo ona tawa poki ante.

![jelo en walo li lon poki ante.](/images/uploads/pxl_20240123_022219420.mp.jpg)

### nanpa tu wan: o pali e ko namako pi telo mani

o pana e jelo mani tawa poki seli.

ona li kama telo la o pana e ko pan tawa ona.

o wan e jelo mani e ko pan.

ona li kama jelo wawa.

![jelo mani en ko pan li lon poki seli.](/images/uploads/pxl_20240123_023651309.mp.jpg)

ona o lukin wawa o pana e kon pona.

ona li ni la o pana e telo mani tawa ona. 

o pana kepeken tenpo mute.

o pana ala kepeken tenpo wan.

sina pini pana la ona li lukin sama ni:

![](/images/uploads/pxl_20240123_024055132.mp.jpg)